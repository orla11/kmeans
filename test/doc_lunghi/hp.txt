La Hewlett-Packard Company (nota anche con la sola sigla HP) è una multinazionale statunitense dell'informatica attiva sia nel mercato dell'hardware (dai personal computer ai server e, nel mercato di massa, per le stampanti per le quali è uno dei maggiori produttori mondiali) che in quello del software e dei servizi collegati all'informatica. Ad inizio 2011 era il primo produttore mondiale di computer portatili per unità vendute.

Tra i suoi prodotti si annoverano notebook, desktop e tablet PC. L'HP è tra le aziende leader, a livello mondiale, nel campo dell'innovazione tecnologica per quanto riguarda notebook e portatili: risale al gennaio 2009 la presentazione dell'HP TouchSmart, il primo computer portatile mai prodotto con schermo touch screen multitouch.

Un altro motivo per cui Hewlett-Packard è famosa deriva dal fatto che nei suoi laboratori Alexander Stepanov e Meng Lee crearono la Standard Template Library (STL). Essa prende il nome dalle loro ricerche nel campo della programmazione generica, a cui diede un contributo significativo anche David Musser, che ora fa parte dello standard ANSI-ISO.

Nel corso del CES 2009 ha ricevuto un altro prestigioso riconoscimento per l'innovazione tecnologica e di alta qualità che premia gli sforzi dell'azienda nel settore della qualità e dell'innovazione nel campo dei PC Notebook.