L'iPad è un tablet di prima generazione, prodotto da Apple e presentato il 27 gennaio 2010 da Steve Jobs[5]. È un dispositivo multi-touch, con uno schermo da 9,7 pollici, retroilluminazione a LED, in grado di riprodurre contenuti multimediali, e con la possibilità di accedere ad Internet. È retrocompatibile con le applicazioni per iOS.

Nel 2011, con la 2ª generazione l'iPad aggiunge webcam VGA, posizionata in alto, sulla cornice frontale dello schermo, con la quale si potrà sfruttare il sistema FaceTime, ed una fotocamera, nella parte posteriore, di 0,9 megapixel, capace di registrare video HD a 720p e 30fps.

Nel 2012 viene distribuito anche in Italia la 3ª generazione di iPad, ufficialmente dal 23 marzo. Il dispositivo Apple si distingue dai modelli precedenti, principalmente per alcune migliorie nell'hardware, tra cui quella riguardo allo schermo, denominata Retina Display.

La Apple ha aggiornato per la seconda volta l'iPad con una 4ª generazione, disponibile dal 2 novembre 2012. Viene introdotto durante l'evento Apple, tenuto il 23 ottobre 2012 a San Jose, anche un nuovo iPad, in una versione ridotta, e denominato iPad mini.