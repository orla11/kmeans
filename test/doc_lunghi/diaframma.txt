Il diaframma è il meccanismo usato per regolare la quantità della luce che attraversa l'obiettivo, in maniera analoga all'iride dell'occhio umano.

Si presenta come un insieme di lamelle a ventaglio inverso (8 nella figura a fianco) che chiudono l'apertura del sistema ottico, fino alla sezione minima: l'operazione è detta anche diaframmare e questo influenza la variazione della profondità di campo nell'immagine ripresa. La forma e la quantità delle lamelle, dovrebbe rendere la figura del foro quanto più rotonda o circolare possibile, ma spesso una quantità inferiore a 10 lamelle, conferisce una figura poligonale visibile soprattutto nei punti luce fuori fuoco (pentagono, esagono, ettagono, etc). Si possono trovare anche ottiche con diaframmi particolari (es: 2 o 3 lamelle) e quindi caratterizzate volutamente per rendere effetti ottici "strani".